a e. SALLUs'rI cmspt

’ Nam uti cujusque studium ex aetate flagrabat, aliis
scorta praebere, aliis canes atque equos mercari, postre-
mo neque sumptui neque modestiae suae parcere, dum
illos obnoxios fidosque sibi faceret. Scio fuisse non-
nullos qui ita existumarent, juventutem, quae domum
Catilinae frequentabat, parum honeste pudicitiam habu-
isse ; sed ex aliis rebus magis quam quod cuiquam [id]
compertum foret haec fama valebat.

15. J am primum adulescens Catilina multa nefanda
stupra fecerat, cum virgine nobili, cum sacerdote Vestae,
{alia hujuscemodi contra jus fasque. Postremo captus
amore Aureliae Orestillae, cujus praeter formam nihil
umquam bonus laudavit, quod ea nubere illi dubitabat,
timens privignum adulta aetate, pro certo creditur ne-
cato filio vacuam domum scelestis nuptiis fecisse. Quae
quidem res mihi in primis videtur caussa fuisse facinoris
maturandi. N: mque animus impurus, dis hominibusque
infestus, neque vigiliis neque quietibus sedari poterat3
ita conscientia mentem excitam vastabat. Igitur colos
exsanguis, foedi oculi, citus mode, modo tardus inces-
sus3 prorsus in facie voltuque vecordia inerat.

16. Sed juventutem, quam, ut supra diximus, illex-
erat, multis modis mala facinora edocebat. Ex illis
testis signatoresque salsos commodare3 fidem, fortunas,
pericula vilia habere, post, ubi eorum famam atque
pudorem attriverat, majora alia imperabat3 si caussa
peccandi in praesens minus suppetebat, nihilo miuus in-
sontis sicuti sontis circumvenire, jugulare; scilicet, ne
per otium torpescerent manus aut animus, gratuito
potius malus atque crudelis erat. His amicis sociisque
confisus Catilina, simul quod aes alienum per omnis
terras ingens erat, et quod plerique Sullani milites, lar-
gius suo usi, rapinarum et victoriae veteris memores
civile bellum exoptabant, opprimundae rei publicae con-
silium cepit. In Italia nullus exercitus; Cn. Pompeius
in extremis terris bellum gerebat ; ipsi consulatum pe-
tenti magna spes ; senatus nihil sane intentus3 tutae
tranquillaeque res omnes; sed ea prorsus opportuna
Catilinae.

17. Igitur circiter Kalendas J unias, L. ('aesaro ct

