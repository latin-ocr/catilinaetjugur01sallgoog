J UGURTHA. 63

legati subdolus ejus augere amentiam, missitare suppli-
cantis legatos, ipse quasi vitabundus per saltuosa loca
et tramites exercitum ductare. Denique Aulum spe
pactionis perpulit, uti relicto Suthule in abditas regiones
sese veluti cedentem insequeretur 3 ita delicta occultiora
fore. Interea per homines callidos die noctuque exer-
citum temptabat; centuriones ducesque turmarum, par-
. tim uti transfugerent corrumpere, alii signo dato locum
uti desererent. Quae postquam ex sententia instruit,
intempesta nocte de improviso multitudine Numidarum
Auli castra circumvenit. Milites Romani, perculsi tu-
multu insolito, arma capere alii, alii se abdere, pars ter-
ritos confirmare, trepidare omnibus locis3 vis magna
hostium, coelum nocte atque nubibus obscuratum, peri?
culum anceps; postremo fugere an manere tutius foret
in incerto erat. Sed ex eo numero, quos paulo ante
corruptos diximus, cohors una Ligurum cum duabus
turmis Thracum et paucis gregariis militibus transiere
ad regem, et centurio primi pili tertiae legionis per
munitionem, quam uti defenderet acceperat, locum hos-
tibus introeundi dedit, eaque Numidae cuncti irrupere.
Nostri foeda fuga, plerique abjectis armis, proxumum
collem occupavere. Nox atque praeda castrorum hostis
quo minus victoria uterentur remorata sunt. Deinde
J ugurtha postero die cum Aulo in colloquio verba facit:
“tametsi ipsum cum exercitu fame et ferro clausum
tenet, tamen se memorem humanarum rerum, si secum
foedus faceret, incolumis omnis sub jugum missurum3
praeterea uti diebus decem Numidia decederet.'' Quae
quamquam gravia et flagiti plena erant, tamen, quia
mortis metu mutabantur, sicuti regi lubuerat‚ pax con-
venit.

39. Sed ubi ea Romae comperta sunt, metus atque
moeror civitatem invasere. Pars dolere pro gloria im-
peri, pars insolita rerum bellicarum timere libertati,
Aulo omnes infesti, ac maxume, qni bello saepe prae-
clari fuerant, quod armatus dedecore potius quam manu
salutem quaesiverat. Ob ea consul Albinus ex delicto
fratris invidiam ac deinde periculum timens senatum de
foedere consulebat, et tamen interim exercitui supple-

