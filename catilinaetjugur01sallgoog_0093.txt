J UGURTHA. 79

64. Igitur ubi Marius haruspicis dicta eodem in-
tendere videt, quo cupido animi hortabatur, ab Metello
petundi gratia missionem rogat. Cui quamquam vir-
tuS, gloria atque alia optanda bonis superabant, tamen
inerat contemptor animus et superbia, commune nobili-
tatis malum. Itaque primum commotus insolita re mi-
rari ejus consilium, et quasi per amicitiam monere nc
tam prava inciperet, neu super fortunam animum
gereret; non omnia omnibus cupiunda esse; debere
illi res suas satis placere3 postremo caveret id petere
a populo RomanO, quod illi jure negaretur. Postquam
haec atque alia talia dixit, neque animus Mari flectitur,
respondit ubi primum potuisset per negotia publica
facturum sese quae peteret. Ac postea saepius eadem
postulanti fertur dixisse, ne festinaret abire} satis ma-
ture illum cum filio suo consulatum petiturum. Is eo
tempore contubernio patris ibidem militabat annos na-
tus circiter viginti; quae res Marium quum pro honore
quem affectabat, tum contra Metellum vehementer ac-
cenderat. Ita cupidine atque ira pessumis consultori-
bus grassari, neque facto ullo neque dicto abstinere,
quod modo ambitiosum foret; milites quibus in hibernis
praeerat laxiore imperio quam antea habere, apud ne-
gotiatores, quorum magna multitudo Uticae erat, crimi-
nose simul et magnifice de bello loqui: dimidia pars
exercitus si sibi permitteretur, paucis diebus J ugur-
tham in catenis habiturum; ab imperatore consulto
trahi, quod homo inanis et regiae superbiae imperio
nimis gauderet. Quae omnia illis eo firmiora videban-
tur, quod diuturnitate belli res familiaris corruperant,
et animo cupienti nihil satis festinatur.

65. Erat praeterea in exercitu nostro Numida qni-
dam, nomine Gauda, Mastanabalis filius, Masinissae
nepOS, quem Micipsa testamento secundum heredem
scripserat, morbis confectus et ob eam caussam mente
paulum imminuta. Oui Metellus petenti more regum
ut sellam juxta poneret, item postea custodiae caussa
turmam equitum Romanorum, utrumque negaverat,
honorem, quod eorum modo foret quos populus Ro-
manus reges appellavisset, praesidium, quod contume-

