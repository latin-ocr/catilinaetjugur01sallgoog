86 C. SALLUSTI CRISPI

hominem nobilem, factiosum, novis rebus studere, ad·
vorsum quem neque imperia magistratuum neque leges
valerent3 ni id festinaret, in summo periculo suam
salutem, illorum socios fore. Nam Leptitani jam inde
a principio belli J ugurthini ad Bestiam consulem et
postea Romam miserant amicitiam societatemque roga-
tum. Deinde, ubi ea impetrata, semper boni fidelesque
mansere et cuncta a Bestia Albino Metelloque imperata
nave fecerant. Itaque ab imperatore facile quae pete-
bant adepti. Missae eo cohortes Ligurum quattuor et
G. Annius praefectus.

78. Id oppidum ab Sidoniis conditum est, quos ac-
cepimus profugos ob discordias civilis navibus in eos
locos venisse3 ceterum situm inter duas Syrtis, quibus
nomen ex re inditum. Nam duo sunt sinus prope in
extrema Africa, impares magnitudine, pari natura3 quo-
rum proxuma terrae praealta sunt, cetera, uti fors tulit,
alta, alia in tempestate vadosa. Nam ubi mare mag-
num esse et saevire ventis coepit, limum arenamque et
saxa ingentia fluctus trahunt; ita facies locorum cum
ventis simul mutatur. Syrtes ab tractu nominatae. Ejus
civitatis lingua modo convorsa connubio Numidarum,
legum cultusque pleraque Sidonica, quae eo facilius re-
tinebant, quod procul ab imperio regis aetatem agebant.
Inter illos et frequentem Numidiam multi vastique loci
erant. ·

79. Sed quoniam in has regiones per Leptitanorum
negotia venimus, non indignum videtur egregium atque
mirabile facinus duorum Carthaginiensium memorare3
eam rem nos locus admonuit. Qua tempestate Cartha-
ginienses pleraque Afriea imperitabant, Cyrenenses quo-
que magni atque opulenti fuere. Ager in medio are-
nosus, una specie3 neque flumen, neque mons erat, qui
finis eorum discerneret3 quae res eos in magno diutur-
noque bello inter se habuit. Postquam utrimque le-
giones, item classes saepe fusae fugataeque, et alteri
alteros aliquantum attriverant, veriti ne mox victos vic-
toresque defessos alius aggrederetur, per inducias spon-
sionem faciunt uti certo die legati domo proficisceren-
tur; quo in loco inter se obvii fuissent, is communis

