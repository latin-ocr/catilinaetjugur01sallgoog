72 C. SALLUSTI CRISPI

⁷ 53. Romani ex improviso pulveris vim magnam
animadvortunt‚ nam prospectum ager arbustis consitus
prohibebat. Et primo rati humum aridam vento agitari,
post ubi aequabilem manere et sicut acies movebatur
magis magisque appropinquare vident, cognita re pro·
perantes arma capiunt ac pro castriS, sicut imperabatur,
consistunt. Deinde, ubi propius ventum est, utrimque
magno clamore concurritur. Numidae tantum modo
remorati, dum in elephantis auxilium putant, postquam
eos impeditos ramis arborum atque ita disjectos circum-
veniri vident, fugam faciunt, ac plerique abjectis armis
collis aut noctis quae jam aderat auxilio integri abeunt.
Elephanfi quattuor capti, reliqui omnes numero quad-
raginta interfecti. At Romani, quamquam itinere atque
opere castrorum et proelio fessi lassique erant, tamen,
quod Metellus amplius opinione morabatur, instructi
intentique obviam procedunt; nam dolus Numidarum
nihil languidi neque remissi patiebatur. Ac primo ob-
scura nocte postquam haud procul inter se erant strepitu
velut hostes adventare, alteri apud alteros formidinem
simul et tumultum facere, et paene imprudentia admis-
sum facinus miserabile, ni utrimque praemissi equites
rem exploravissent. Igitur pro metu repente gaudium
exortum. milites alius alium laeti appellant, acta edo-
cent atque audiunt, sua quisque fortia facta ad coelum
fert. Quippe res humanae ita sese habent: in victoria
vel ignavis gloriari licet, advorsae res etiam bonos de-
tractant.

54. Metellus in iisdem castris quatriduo moratus
saucios cum cura reficit, meritos in proeliis more mili-
tiae donat, univorsos in contione laudat atque agit gra-
tias; hortatur ad cetera quae levia sunt parem animum
gerant; pro victoria satis jam pugnatum, reliquos labo-
res pro praeda fore. Tamen interim transfugas et alios
opportunoS, Jugurtha ubi gentium aut quid agitaret,
cum paucisne esset an exercitum haberet, ut sese victus
gereret, exploratum misit. At ille sese in loca saltuosa
et natura munita receperat, ibique cogebat exercitum
numero hominum ampliorem, sed hebetem in firmumque,
agri ac pecoris magis quam belli cultorem. Id ea gratia

