108 C. SALLUSTI CRISPI

nunc decrevisse, sed illo die responsurum. Dein ambo
in sua eastra digressi. Sed ubi plerumque noctis pro-
cessit, Sulla a Boccho occulte arcessitur; ab utroque
tantummodo fidi interpretes adhibentur, praeterea Da-
bar internuntiae, sanetus vir et ex sententia ambobus,
Ac statim sic rex incipit:

110. “ Numquam ego ratus sum fore uti rex maxu-
mus in hac terra et omnium quos novi privato homini
gratiam deberem. Et mehercule, Sulla, ante te cogni-
tum multis orantibuS, aliis ultro egomet opem tuli,
nullius indigui. Id imminutum, quod ceteri dolere so-
lent, ego laetor3 fuerit mihi eguisse aliquando pretium
amicitiae tuae, qua apud animum meum nihil carius
habeo, Id adeo experiri licet; arma, viros, pecuniam,
postremo quicquid animo lubet, sume, utere, et quoad
viveS, numquam tibi redditam gratiam putaveris3 sem-
per apud me integra erit ; denique nihil me sciente
frustra voles, Nam, ut ego existumo, regem armis
quam munificentia vinci minus flagitiosum est. Ceterum
de re publica vostra, euJus curator hue missus eS‚ paucis
accipe. Bellum ego populo Romano neque feci neque
factum uniquam volui3 finis meos advorsum armatos
armis tutatus sum. Id omitte, quando vobis ita placet;
gerite quod voltis cum ‚J ugurtha bellum. Ego flumen
Mulucham, quod inter me et Micipsam fuit, non egre-
diar, neque id intrare J ugurtham sinam. Praeterea si
quid meque vobisque dignum petiveriS‚ haud repulsus
abibis? =
111. Ad ea Sulla pro se breviter et modice, de pace
et de communibus rebus multis disseruit. Denique regi
patefecit, “ quod polliceatur senatum et populum Roma-
num, quoniam amplius armis valuissent, non in gratiam
habituros; faciundum aliquid, quod illorum magis quam
sua rettulisse videretur; id adeo in promptu esse, quo-
niam J ugurthae copiam haberet; quem si 'Romanis
tradidisset, fore ut illi plurumum deberetur; amicitiam,
foedus, Numidiae partem, quam nunc peteret, [tune]
ultro adventuram.” Rex primo negitare3 affinitatem,
cognationem, praeterea foedus intervenisse; ad hoc me·
tuere, ne fluxa fide usus popularium animos averteret,

