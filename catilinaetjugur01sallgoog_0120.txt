106 C. SALLUSTI CRISPI

cum mille non amplius equitibus sese ostendit, qui te·-
mere et effuse euntes Sullae aliisque omnibus et nume·-
rum ampliorem vero et hostilem metum efficiebant.
Igitur se quisque expedire, arma atque tela temptare,
intendere; timor aliquantuS, sed spes amplior, quippe
victoribus et advorsum eos quos saepe vicerant. ln-
terim equites exploratum praemissi rem, ut erat, quie-
tam nuntiant.

106. Volux adveniens quaestorem appellat dicitque
se a patre Boccho obviam illis simul et praesidio mis-
sum. Deinde eum et proxumum diem sine metu con-
juncti eunt. Post, ubi castra locata et diei vesper erat,
repente Maurus incerto voltu [pavens] ad Sullam accur-
rit dicitque, sibi cx speculatoribus cognitum Jugurtham
haud procul abesse3 simul uti noctu clam secum profu-
geret rogat atque hortatur. Ille animo feroci negat se
totiens fusum Numidam pertimescere; virtuti suorum
satis credere; etiamsi certa pestis adesset, mansurum
potius quam proditis quos ducebat turpi fuga incertae
ac forsitan post paulo morbo interiturae vitae parceret.
Ceterum ab eodem monitus uti noctu proficiscerentur
consilium approbat, ac statim milites coenatos esse, in
castris ignis quam creberrumos fieri, dein prima vigilia
silentio egredi jubet. Jamque nocturno itinere fessis
omnibus Sulla pariter cum ortu solis castra metabatur,
quum equites Mauri nuntiant Jugurtham circiter duum
milium intervallo ante eos consedisse. Quod postquam
auditum est, tum vero ingens metus nostros invadit;
credere se proditos a Voluce et insidiis circumventos.
Ac fuere qui dicerent manu vindicandum, neque apud
illum tantum scelus inultum relinquendum.

107. At Sulla, quamquam eadem existumabat,
tamen ab injuria Maurum prohibet3 suos hortatur uti
fortem animum gererent3 saepe ante paucis strenuis
advorsum multitudinem bene pugnatum ; quanto sibi in
proelio minus pepercissent, tanto tutiores fore; nec
quemquam decere qui manus armaverit ab inermis
pedibus auxilium petere3 in maxumo metu nudum et
caecum corpus ad hostis vortere. Deinde Volucem‚
quoniam hostilia faceret, J ovem maxumum obtestatus

