100 C. SALLUSTI CRISPI

que locos munitos et sibi utilis, simul et magnam pecu-
niam amiserat, ad Bocchum nuntios mittit quam primum
in Numidiam copias adduceret3 proeli faciundi tempus
adesse. Quem ubi cunctari accepit et dubium bel'li
atque pacis rationes trahere, rursus ut antea proxumos
ejus donis corrumpit, ipsique Mauro pollicetur Numidiae
partem tertiam, si aut Romani Africa expulsi, aut in-
tegris suis finibus bellum compositum foret. Eo praemio
illectus Bocchus cum magna multitudine J ugurtham
accedit. Ita amborum exercitu conjuncto Marium jam
in hiberna proficiscentem vix decuma parte die reliqua
invadunt, rati noctem, quae jam aderat, et n’ctis sibi
munimento fore, et si vicissent nullo impedimento, quia
locorum scientes erant, contra Romanis utrumque casum
in tenebris difficiliorem fore. Igitur simul consul ex
multis de hostium adventu cognovit, et ipsi hostes
aderant, et priusquam exercitus aut instrui aut sarcinas
colligere, denique antequam signum aut imperium ullum
accipere quivit, equites Mauri atque Gaetuli non acic
neque ullo more proeli, sed catervatim, uti quosque fors
conglobaverat, in nostros incurrunt, qui omnes trepidi
improviso metu, ac tamen virtutis memores, aut arma
capiebant, aut capientis alios ab hostibus defensabant,
pars equos escendere, obviam ire hostibuS, pugna latro-
cinio magis quam proelio similis fieri, sine signiS, sine
ordinibus equites pedites permixti 3 caedere alios>‚ alios
obtruncarc; multos contra advorsos acerrume pugnantis
ab tergo circumvenire; neque virtus neque arma satis
tegere, quod hostes numero plures et undique circum-
fusi erant; denique Romani veteres [novique] et ob
ea scien⁴es belli, si quos locus aut casus conjunxerat,
orbis facere, atque ita ab omnibus partibus simul tecti
et instructi hostium vim sustentabant.

98. Neque in eo tam aspero negotio Marius territus
aut magis quam antea demisso animo fuit, sed cum
turma sua, quam ex fortissumis magis quam familia-
rissumis paraverat, vagari passim ac modo laborantibus
suis succurrere, modo hostia ubi confertissumi obsti-
terant, invadere3 manu consulere militibus, quoniam
imperare conturbatis omnibus non poterat. Jamque

