36 C. SALLUSTI CRISPI

deducit. Dein remotis omnium equis, quo militibus cx-·
aequato periculo animus amplior esset, ipse pedes ex-
ercitum pro loco atque copiis instruit. Nam uti plani-
ties erat inter sinistros montis et ab dextera rupe as-
pera, octo cohortis in fronte constituit, reliquarum signa
in subsidio artius collocat. Ab his centuriones omnis
lectm, et evocatos, praeterea ex gregariis militibus op-
tumum quemque armatum in primam aciem subducit.
G. Manlium in dextra, Faesulanum quendam in sinistra
parte curare jubet; ipse cum libertis et colonis propter
aquilam assistit, quam bello Cimbrico C. Marius in ex-
ercitu habuisse dicebatur. At ex altera parte O. An-
tonius pedibus aeger, quod proelio adesse nequibat, M.
Petreio legato exercitum permittit. Ille cohortis vete-
ranas, quas tum-ulti caussa conscripserat, in fronte, post
eas ceterum exercitum in subsidiis locat3 ipse equo
circumiens unumquemque nominans appellat, hortatur,
rogat, ut meminerint se contra latrones inermis pro
patria, pro liberis, pro aris atque focis suis certare.
Homo nlilitariS‚ quod amplius annos triginta tribunus
aut praefectus aut legatus aut praetor cum magna gloria
in exercitu fuerat, plerosque ipsos factaque eorum fortia.
noverat3 ea commemorando militum animos accendebat.

60. Sed ubi omnibus rebus exploratis Petreius tuba
signum dat, cohortis paulatim incedere jubet, idem facit
hostium exercitus. Postquam eo ventum est, unde a
ferentariis proelium committi posset, maxumo clamore
cum infestis signis concurrunt, pila omittunt, gladiis res
geritur. Veterani pristinae virtutis memores cominus
acriter instare3 illi haud timidi resistunt, maxuma vi
certatur. Interea Catilina cum expeditis in prima acie
' versari, laborantibus succurrere, integros pro sauciis ar·-
cessere, omnia providere, multum ipse pugnare, saepe
hostem ferire3 strenui militis et boni imperatoris officia
simul exsequebatur. Petreius ubi videt Catilinam con-
tra ac ratus erat magna vi tendere, cohortem praetoriam
,η medios hostis inducit, eosque perturbatos atque alios
alibi resistentes interficit3 deinde utrimque ex lateribus
ceteros aggreditur. Manlius et Faesulanus in primis
pugnantes cadunt. Postquam fusas copias seque culn

