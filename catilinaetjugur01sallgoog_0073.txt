J UGURTHA. 59

vostris obediens erit: sin ea contemnit, scilicet existit»
mabitis qualis illa pax aut deditio sit, ex qua ad ‚Iugur-
tham scelerum impunitas, ad paucos potentis maxumae
divitiae, ad rem publicam damna atque dedecora per-
venerint3 nisi forte nondum etiam vos dominationis
eorum satietas tenet, et illa quam haec tempora magis
placent, quum regna, provinciae, leges, jura, judicia,
bella atque paces, postremo divina et humana omnia
penes paucos erant, vos autem, hoc est populus Romanus,
invicti ab hostibus, imperatores omnium gentium, satis
habebatis animam retinere3 nam servitutem quidem
quis vostrum recusare audebat? Atque eg0, tametsi
virum flagitiosissumum existumo impune inj uriam ac-
cepisse, tamen vos hominibus sceleratissumis ignoscere,
quoniam cives sunt, aequo animo paterer, ni miseri-'
cord'a in perniciem casura esset. Nam et illis, quantum
importunitatis habent, parum est impune male fecisse,
nisi deinde faciundi licentia eripitur ; et vobis aeterna
sollicitudo remanebit, quum intellegetis aut serviundum
esse aut per manus libertatem retinendam. Nam fidei
quiiem aut concordiae quae spes est‘l Dominari illi
bere; postremo sociis vostris veluti hostibus hostibus
pro sociis utuntur. Potestne 111 tam divorsis mentibus
pax⁸aut amicitia esse? Quare moneo hortorque [vos]
ne tantum scelus impunitum omittatis. N on peculatus
aerari factus est, neque per vim sociis ereptae pecuniae,
quae quamquam gravia sunt, tamen consuetudine jam
pro nihilo habentur. Hosti acerrumo prodita senati
auctoritas, proditum imperium vostrum3 domi militiae-
que res publica venalis fuit. Quae nisi quaesita crunt,
nisi vindicatum in noxiOS‚ quid erit reliquum uisi ut
illis qui ea fecere obedientes vivamus? Nam impune
quae lubet facere, id est regem esse. Neque ego vos,
Quirites, hortor ut malitis civis vostros perperam quam
recte fecisse, sed ne ignoscendo malis bonos perditum
eatis. Ad hoc in re publica multo praestat benefici
quam malefici immemorem esse; bonus tantummodo
segnior fit, ubi neglegaS, at malus improbior. Ad hoc si
injuriae non sint, haud saepe auxili egeas.''

