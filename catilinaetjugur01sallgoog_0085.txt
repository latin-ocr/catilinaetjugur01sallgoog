J UGURTHA. 71
atque miserabilis ; dispersi a suis pars cedere, alii inse„
qui, neque signa neque ordines observare, ubi quemque
periculum ceperat, ibi resistere ac propulsare, arma,
tela, equi, viri, hostes atque cives permixti3 nihil—con-
silio neque imperio agi3 fors omnia regere. ltaque
multum diei processerat, quum etiamtum eventus in
incerto erat. Denique omnibus labore et aestu languidis
Metellus ubi videt Numidas minus instare, paulatim
milites in unum conducit, ordines restituit et cohortis
legionarias quattuor advorsum pedites hostium collocat:
eorum magna pars superioribus locis fessa consederat.
Simul orare, hortari milites ne deficerent, neu paterentur
hostis fugientis vincere3 neque illis castra esse neque
munimentum ullum quo cedentes tenderent; in armis
omnia sita. Sed nec Jugurtha quidem· interea quietus
erat; circumire, hortari, renovare proelium etipse cum
delectis temptare omnia, subvenire suiS, hostibus du-
biis instare, quos firmos cognoverat eminus pugnando
retinere,

52. Eo modo inter se duo imperatoreS, summi viri,
certabant, ipsi pareS, ceterum opibus disparibus. Nam
Metello virtus militum erat, locus advorsus, J ugurthae
alia omnia praeter milites opportuna. Denique Romani,
ubi intellegunt neque sibi perfugium esse, neque ab
hoste copiam pugnandi fieri, et j um die vesper erat, ad-
vorso colle sicuti praeceptum fuerat evadunt. Amisso
loco Numidae fusi fugatique3 pauci interiere, plerosque
velocitas et regio hostibus ignara tutata sunt. Interea
Bomilcar, quem elephantis et parti copiarum pedestrium
praefectum ab J ugurtha supra diximus, ubi eum Ruti-
lius praetergressus est, paulatim suos in acquum locum
deducit, ac dum legatus ad flumen quo praemissus erat
festinans pergit, quietus, uti res postulabat, aciem ex-
ornat, neque remittit quid ubique hostis ageret explo-
rare. Postquam Rutilium consedisse jam et animo
vacuum accepit simulque ex J ugurthac proelio clamorem
augeri, veritus ne legatus cognita re laborantibus suis
auxilio foret, aciem, quam diffidens virtuti militum arte
statuerat, quo hostium itineri officeret, latius porrigit
coque modo ad Rutili castra procedit.

