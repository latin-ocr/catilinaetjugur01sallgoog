CATILIN A. 3 Τ

paucis relictum videt Catilina, memor generis atque pris-
tinae suae dignitatis in confertissumos hostis incurrit,
ibique pugnans confoditur.

61. -Sed confecto proeli0‚ tum-vero cerneres quanta
audacia quantaque vis animi fuisset in exercitu Catilinae.
Nam fere, quem quisque vivus pugnando locum ceperat,
eum amissa anima corpore tegebat. Pauci autem, quos
medios cohors praetoria disjecerat, paulo divorsius, sed
omnes tamen advorsis volneribus conciderant. Catilina
vero longe a suis inter hostium cadavera repertus est
paululum etiam spirans ferociamque animi quam habu-
erat vivus in voltu retinens, Postremo ex omni copia
neque in proelio neque in fuga quisquam civis ingenuus
captus est. Ita cuncti suae hostiumque vitae juxta
pepercerant. Neque tamen exercitus populi Romani
laetam aut incruentam victoriam adeptus erat; nam
strenuissumus quisque aut occiderat in proelio, aut gra-
viter volneratus discesserat. Multi autem, qui de cas-
tris visundi aut spoliandi gratia processerant, volventes
hostilia cadavera, amicum alii, pars hospitem aut cog-
natum reperiebant3 fuere item qui inimicos suos ⁸cog-
noscerent. Ita varie per omnem exercitum laetitia,

moeror, luctus atque gaudi} agitabantur. .

