cA'I'IL1NA„ ’ 23

ceteros gladio se a multitudine defendit, deinde ubi a
legatis desertus est, multa prius de salute sua Pompti-
num obtestatus, quod ei notus erat, postremo timidus ac
vitae diffidens velut hostibus sese praetoribus dedit.

46. Quibus rebus confectis omnia propere per nun-
tios consuli declarantur. At illum ingens cura atque
laetitia simul occupavere3 nam laetabatur [intellegens]
conjuratione patefacta civitatem periculis ereptam [esse] ;
porro autem anxius erat, [dubitans] in maxumo scelere
tantis civibus deprehensiS‚ quid facto opus esset3 poe-
nam illorum sibi oneri, impunitatem perdundae rei pub-
licae fore credebat. Igitur confirmato animo vocari ad
sese jubet Lentulum, Cethegum, Statilium, Gabinium,
itemque Caeparium quendam Tarracinensem, qui in
Apuliam ad concitanda servitia proficisci parabat. Ce-
teri sine mora veniunt3 Caeparius paulo ante domo
egressus cognito indicio ex urbe profugerat. Consul
Lentulum, quod praetor erat, ipse manu tenens [in se-
natum] perducit, reliquos cum custodibus in aedem Con-
cordiae venire jubet. Eo senatum advocat, magnaque
frequentia ejus ordinis Volturcium cum legatis intro-
ducit3 Flaccum praetorem scrinium cum literis quas a
legatis acceperat eodem afferre jubet.

47. Volturcius interrogatus de itinere, de literis,
postremo quid aut qua de caussa consili habuisset, primo
fingere alia, dissimulare de conjuratione; post, ubi fide
publica dicere jussus est, omnia uti gesta erant aperit,
docetque se paucis ante diebus a Gabinio et Caepario
socium ascitum, nihil amplius scire quam legatos3 tan-
tummodo audire solitum cx Gabinio P. Autronium, Scr-
vium Sullam, L. Vargunteium, multos praetcrea in ea
conjuratione esse. Eadem Galli fatentur ac Lentulum
dissimulantem coarguunt praeter literas sermonibus quos
ille habere solitus erat: ex libris Sibyllinis regnum Ro-
mae tribus Corneliis portendi; Cinnam atque Sullam
antea, se tertium esse cui fatum foret urbis potiri; prae-
terea ab incenso Capitolio illum csse vigesimum annum,
quem saepe ex prodigiis haruspices respondissent bello
civili cruentum fore. Igitur perlectis literiS, quum prius
omncs signa sua cognovissent, senatus decernit, uti

