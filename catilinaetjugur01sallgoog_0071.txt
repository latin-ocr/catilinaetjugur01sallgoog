J UGURTHA. 57

proficiscitur. In Numidia et exercitu nostra pax agita-
batur.

30. Postquam res in Africa gestas quoque modo
actae forent fama divolgavit‚ Romae per omnis locos et
conventus de facto consulis agitari. Apud plebem gra-
vis invidia, patres [solliciti erant ;] probarentne tantum
flagitium an decretum consulis subverterent parum con-
stabat. Ac maxume eos potentia Scauri, quod is auctor
et socius Bestiae ferebatur, a vero bonoque impediebat.
At C. Memmius, cujus de libertate ingeni et odio po-
tentiae nobilitatis supra diximus inter dubitationem et
moras senatus contionibus populum ad vindicandum
hortari, monere, ne rem publicam, ne libertatem suam
desererent, multa superba et crudelia facinora nobilita-
tis ostendere ; prorsus intentus omni modo plebis animum
accendebat. Sed quoniam ea tempestate Romae Memmi
facundia clara pollensque fuit, decere existumavi unam
ex tam multis orationem ejus perscribere, ac potissu-
mum ea dicam quae in contione post reditum Bestiae
hujuscemodi vei-bis disseruit:

31. ‘⁴ Multa me dehortantur a vobis, Quirites, ni stu-
dium rei publicae omnia superet, opes factionis, vostra
patientia, jus nullum, ac maxume quod innocentiae plus
periculi quam honoris est. Nam illa quidem piget di-
cere, his annis viginti quam ludibrio fueritis superbiae
paucorum, quam foede quamque inulti perierint vostri
defensores, ut vobis animus ab ignavia atque secordia
eorruptus sit, qui ne nunc quidem obnoxiis inimicis ex-
surgitis, atque etiamnunc timetis eos, quibus decet ter-
rori esse. Sed quamquam haec talia sunt, tamen ob-
viam ire factionis potentiae animus subigit. Certe ego
libertatem, quae mihi a parente meo tradita est, ex-
periar3 verum id frustra an ob rem faciam, in vostra
manu situm est, Quirites. Neque ego [vos] hortor,
quod saepe majores vostri fecere, uti contra injurias
armati eatis. Nihil vi, nihil secessione opus est; necesse
est suomet ipsi more praecipites eant. Occiso Tiberio
GracchO, quem regnum parire aiebant, in plebem Ro-
manain quaestiones habitae sunt3 post C. Gracchi et M.
Fulvi caedem item vostri ordinis multi mortales in

