J UGURTHA. 99

dere ae plerosque tantummodo sauciare, dein super oc-
cisorum corpora vadere, avidi gloriae certantes murum
petere, neque quemquam omnium praeda morari. Sic
forte correcta Mari temeritas gloriam ex culpa invenit.

95. Ceterum dum ea res geritur, L. Sulla quaestor
cum magno equitatu in castra venit, quos ut ex Latio et
a sociis cogeret Romae relictus erat. Sed quoniam nos
tanti viri res admonuit, idoneum visum est dc natura
cultuque ejus paucis dicere3 neque enim alio loeo de
Sullae rebus dicturi sumus, et L. Sisenna optume et
diligentissume omnium qui eas res dixere persecutus
parum mihi libero ore locutus videtur. Igitur Sulla
gentis patriciae nobilis fuit, familia. prope jam exstincta
majorum ignavia, litteris Graecisatque Latinis juxta
atque doctissume eruditus, animo ingenti, cupidus vo-
luptatum, sed gloriae cupidior ; otio luxurioso [esse],
tamen ab negotiis numquam voluptas remorata, nisi
quod de uxore potuit honestius consuli ; facundus, calli-
dus et amicitia facilis; ad simulanda negotia altitudo
ingeni incredibilis3 multarum reruni ae maxume pecu-
niae largitor. Atque illi felicissumo omnium ante eivi-
lem victoriam numquam super industriam fortuna fuit,
multique dubitavere fortior an felicior esset; nam postea
quae feeerit incertum habeo pudeat magis an pigeat
disserere.

96. Igitur Sulla, uti supra dietum est, postquam in
Africam atque in castra Mari cuni equitatu venit, rudis
antea et ignarus belli, sollertissumus omnium in paucis
tempestatibus factus est. Ad hoc milites benigne appel-
lare, multis rogaiitibuS‚ aliis per se ipse dare beneficia,
invitus accipere, sed ea properantius quam aes mutuum
reddere, ipse ab nullo repetere, magis id laborare ut illi
quam plurumi deberent, joca atque seria cum humillu-
mis agere, in operibus, in agmine atque ad vigilias
multus adesse, neque interim, quod prava ambitio solet,
consulis aut cujusquam boni famam laedere, t *ntummodo
neque consilio neque manu priorem alium pati, plerosque
antevenire. Quis rebus et artibus brevi Mario militi-
busque carissumus factus,

97. At J ugurtha, postquam oppidum Capsam alios·

