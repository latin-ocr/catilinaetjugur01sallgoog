J UGURTHA. 103

guine oblitum ostendere, quem in pugna satis impigre
occiso pedite nostro cruentaverat. Quod ubi milites
accepere, magis atrocitate rei quam fide nunti terrentur,
simulque barbari animos tollere et in perculsos Roma-
nos acrius incedere. Jamque paulum ab fuga aberant,
quum Sulla profligatis iis, quos advorsum ierat, rediens
Mauris ab latere incurrit. Bocchus statim avortitur.
At J ugurtha, dum sustentare suos et prope jam adep-
tam victoriam retinere cupit, circumventus ab equitibu8‚
dextra sinistra omnibus occisiS, solus inter tela hostium
vitabundus erumpit. Atque interim Marius fugatis
equitibus accurrit auxilio suis, quos pelli Jam acceperat.
Denique hostes [jam] undique fusi. Tum spectaculum
horribile [in] campis patentibus; sequi fugere, occidi
capi3 equi viri afflicti, ac mvlti volneribus acceptis ne-
que fugere posse neque quietem pati, niti modo ac
statim concfdere3 postremo omnia, qua visus e'rat, con-
strata telis, armiS, cadaveribuS, et inter ea humus in-
fecta sanguine.

102. Post ea loci consul haud dubie jam victor per-
venit in oppidum Cirtam, quo initio profectus intende-
rat. Eo post diem quintum quam iterum barbari male
pugnaverant, legati a Boccho veniunt, qui regis verbis
ab Mario petivere duos quam fidissumos ad eum mit-
teret3 velle de suo et de populi Romani commodo cum
iis disserere. Ille statim L. Sullam et A. Manlium ire
jubet. Qui quamquam acciti ibant, tamen placuit verba
apud regem faeere, ut ingenium aut avorsum flecterent
aut cupidum pacis vehementius accenderent. Itaque
Sulla, cujus facundiae, non aetati a Manlio concessum,
pauca verba hujuscemodi locutus: “ Rex Bocche, magna
nobis laetitia est, quum te talem virum di monuere ut
aliquando pacem quam bellum malles, neu te optumum
cum pessumo omnium J ugurtha miscendo commaculare&
simul nobis demeres acerbam necessitudinem pariter te
errantem atque illum sceleratissumum persequi. Ad
hoc populo Romano jam a principio melius visum amicos
quam servos quaerere3 tutiusque rati volentibus quam
coactis imperitare. Tibi vero nulla opportunior nostra
amicitia, primum, quod procul absnmm, in quo offensae

