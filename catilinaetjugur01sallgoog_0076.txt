62 C. SA LLUSTI CRISPI

mittit, veritus ne reliquos popularis metus invaderet
parendi sibi, si de illo supplicium sumptum foret. Et
ipse paucis diebus [eodem] profectus est jussus ab se-
natu Italia decedere. Sed postquam Roma egressus
est, fertur saepe eo tacitns respiciens postremo dixisse,
“Urbem venalem et mature perituram, si emptorem
invenerit.’'

36. Interim Albinus renovato bello commeatum,

, stipendium aliaque, quae militibus usui forent, maturat

in Africam portare; ac statim ipse profectus, ut ante
ι comitia, quod tempus haud longe aberat, armis aut dc-
ditione aut quovis modo bellum conficeret. At contra
J ugurtha trahere omnia, et alias, deinde alias morae
caussas facere, polliceri deditionem ac deinde metum
simulare, cedere instanti et paulo post, ne sui diffide-
rent, instare3 ita belli mod0, modo pacis mora consulem
ludificare. Ac fuere qui tum Albinum haud ignarum
consili regis existumarent, neque ex tanta properantia
tam facile tractum bellum secordia magis quam dolo
crederent. Sed postquam dilapso tempore comitiorum
dies adventabat, Albinus Aulo fratre in castris pro prae-
tore relicto Romam decessit.

37. Ea tempestate Romae seditionibus tribuniciis
atrociter res publica agitabatur. P. Lucullus et L.
AnniuS, tribuni plebis, resistentibus collegis continuare
magistratum nitebantur, quae dissensio totius anni co-
mitia impediebat. Ea mora in spem adductus Aulus,
quem pro praetore in castris relictum supra diximus,
aut conficiundi belli aut terrore exercitus ab rege pecu-
niae capiundae, milites mense J anuario ex hibernis in
expeditionem evocat, magnisque itineribus hieme aspera
pervenit ad oppidum Suthul, ubi regis thesauri erant.
Quod quamquam et saevitia temporis et opportunitate
loci neque capi neque obsideri poterat, nam circum mu-
rum situm in praerupti mowis extremo planities limosa
hiemalibus aquis paludem fecerat, tamen aut simulandi
gratia, quo regi formidinem adderet, aut cupidine caecus
[ob thesauros oppidi potiundi]‚ vineas agere, aggerem
jacere, aliaque quae incepto usui forent properare.

38. At J ugurtha cognita vanitate atque imperitia

