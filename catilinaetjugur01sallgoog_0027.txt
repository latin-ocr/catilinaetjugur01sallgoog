CATIL IN A. 13

studia hominum accendit ad consulatum mandandum
M. Tullio Ciceroni. Namque antea pleraque nobilitas
invidia aestuabat, et quasi pollui consulatum credebant,
si eum quamvis egregius homo novus adeptus foret.
Sed ubi periculum advenit, invidia atque superbia post
fuere.

24. Igitur comitiis habitis consules declarantur M.
'Pullius et C. Antonius Quod factum primo popularis
conjurationis concusserat. Neque tamen Catilinae furor
minuebatur, sed in dies plura agitare, arina per Italiam
locis opportunis parare, pecuniam sua aut amicorum fide
sumptam mutuam Faesulas ad Manlium quendam por-
tare, qui postea princeps fuit belli faciundi. Ea tem-
pestate plurumos cuj usque generis homines ascivisse sibi
dicitur, mulieres etiam aliquot, quae primo ingentis
sumptus stupro corporis toleraverant, post ubi aetas
tantummodo quaestui neque luxuriae modum fecerat,
aes alienum grande conflaverant. Per eas se Catilina
credebat posse servitia urbana sollicitare, urbem incen-
dere, viros earum vel adjungere sibi vel interficere.

25. Sed in his erat Sempronia, quae multa saepe
virilis audaciae facinora commiserat. Haec mulier g}-
nere atque forma, praeterea vir0, liberis satis fortunata
fuit; literis Graecis et Latinis docta, psallere, saltare
elegantius quam necesse est probae, multa alia, quae
instrumenta luxuriae sunt. Sed ei cariora semper omnia
quam decus atque pudicitia fuit3 pecuniae an famae
minus parceret, haud facile discerneres; lubidine sic
accensa ut saepius peteret viros quam peteretur. Sed
ea saepe antehac fidem prodiderat, creditum abjurave-
rat, caedis conscia fuerat, luxuria atque inopia praeceps
abierat. Verum ingenium ejus haud absurdum3 posse
versus facere, jocum movere, sermone uti vel modesto
vel molli vel procaci; prorsus multae facetiae multusque
lepos inerat.

26. His rebus comparatis Catilina nihilo minus in
proxumum annum consulatum petebat. sperans, si de-
signatus foret, facile se ex voluntate Antonio usurum.
Neque interea quietus erat, sed omnibus modis insidias
parabat Ciceroni. Neque illi tamen ad cavendum dolus

