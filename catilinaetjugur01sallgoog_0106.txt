92 O. SALLUSTI CRISPI

reputate, num eorum poenitundum sit. Non possum
fidei caussa imagines, neque triumphos aut consulatus
majorum meorum ostentare, at, si res postulet, ,has—
tas‚ vexillum, phaleraS, alia militaria dona, praeterea
cicatrices advorso corpore. Hae sunt meae imagines,
haec nobilitas, non hereditate relicta, ut illa illis, sed
quae egomet plurumis laboribus et periculis quaesivi.
N on sunt composita verba mea3 paru n id faci03 ipsa se
virtus satis ostendit; illis artificio opus est, ut turpia
facta oratione tegant. Neque litteras Graecas didici;
parum placebat eas discere, quippe quae ad virtutem
doctoribus nihil profuerunt. At illa multo optuma rei
publicae doctus sum, hostem ferire, praesidia agitare,
nihil metuere nisi turpem famam, hiemem et aestatem
juxta pati, humi requiescere, eodem tempore inopiam et
laborem tolerare. His ego praeceptis milites hortabor,
neque illos arte colam, me opulenter, neque gloriam
meam, laborem illorum faciam. Hoc est utile, hoc
civile imperium. Namque quum tute per mollitiem
agaS, exercitum supplicio cogere, id est dominum, non
imperatorem esse. Haec atque talia majores vostri
faciundo seque remque publicam celebravere. Quis
nobilitas freta ipsa dissimilis moribus nos illorum aemu-
los contemnit, et omnis honores non ex meritc, sed quasi
debitos a vobis repetit. Ceterum homines superbissumi
procul errant. Majores eorum omnia quae licebat illis
reliquere, divitias, imagines, memoriam sui praeclaram;
virtutem non reliquere, neque poterant3 ea sola neque
datur dono neque accipitur, Sordidum me et incultis
moribus aiunt, quia parum scite convivium exornO, ne-
que histrionem ullum neque pluris preti coquum quam
villicum habeo, Quae mihi lubet confiteri, Quirites,
Nam ex parente meo et cx aliis sanctis viris ita accepi
munditias mulieribus, viris laborem convenire, omnibus-
que bonis oportere plus gloriae quam divitiarum esse3
arma, non suppellectilem decori esse. Quin ergo quod
juvat, quod carum aestumant, id semper faciant3 ament,
potent; ubi adulescentiam habuere, ibi senectutem ag-
ant, in conviviis, dediti ventri et turpissumae parti cor-
poris; sudorem, pulverem et alia talia relinquant nobis,

