JUQJU RTHA. 77
quo modo potuere pauci integri, magna. pars ‘volneri-
bus confecti abeunt. Denique utrimque proelium nox
diremit.

61. MetelluS, postquam videt frustra inceptum, ne-
que oppidum capi, neque Jugurtham nisi ex insidiis aut
suo loco pugnam facere, et jam aestatem exactam esse,
ab Zama discedit et in iis urbibu5‚ quae ad se defecerant
satisque munitae loco aut moenibus erant, praesidia im-
ponit; ceterum exercitum in provinciam, quae proxuma
est Numidiae, hiemandi gratia. collocat. Neque id tem-
pus ex aliorum more quieti aut luxuriae concedit, sed
quoniam armis bellum parum procedebat, insidias regi
per amicos tendere et eorum perfidia pro armis uti
parat. Igitur Bomilcarem, qui Romae cum J ugurtha
fuerat, et inde vadibus datis clam Massivae de nece
judicium fugerat, quod ei per maxumam amicitiam
maxuma copia fallendi erat, multis pollicitationibus
aggreditur. Ac primo efficit ut ad se colloquendi
gratia occultus veniat3 dein fide data, si Jugurtham
vivum aut necatum sibi tradidisset, fore ut illi senatus
impunitatem et sua omnia concederet, facile Numidae
persuadet, quum ingenio infido, tum metuenti, ne, si
pax cum Romanis fieret, ipse per condiciones ad sup-
plicium traderetur.

62. Is, ubi primum opportunum fuit, J ugurtham
anxium ac miserantem fortunas suas accedit3 monet
atque lacrumans obtestatur ut aliquando sibi liberisque
et genti Numidarum optume merenti provideat; omni-
bus proeliis sese victos, agrum vastatum, multos mor-
talis captos, occisori, regni opes comminutas esse; satis
saepe jam et virtutem militum et fortunam temptatam ;
caveat ne illo cunctante Numidae sibi consulant. His
atque talibus aliis ad deditionem regis animum impellit.
Mittuntur ad imperatorem legati qui Jugurtham im-
perata facturum dicerent, ac sine ulla pactione sese
regnumque suum in illius fidem tradere. Metellus pro-
pere cunctos senatorii ordinis ex hibernis arcessi jubet3
eorum atque aliorum quos idoneos ducebat consilium
habet. Ita more majorum ex consili decreto per lega-
tos J ugurthae imperat argenti pondo ducenta milia,

7

