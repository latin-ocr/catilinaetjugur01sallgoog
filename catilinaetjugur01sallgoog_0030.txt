16 C. SALLUSTI CRISPI

diuturna quies pepererat, repente omnis tristitia invasit 3
festinare, trepidare, neque loco neque homini cuiquam
satis credere, neque bellum gerere neque pacem habere,
suo quisque metu pericula metiri. Ad 1100 100Ιί6168,
quibus rei publicae magnitudine belli timor insolitus
[incesserat], afflictare sese, manus supplices ad coelum
tendere, miserari parvos liberOS, rogitare, omnia pavere,
superbia atque deliciis omissis sibi patriaeque diffidere.
- At Catilinae crudelis animus eadem illa movebat, tam-
etsi praesidia parabantur, et ipse lege Plautia interro-
gatus erat ab L. Paulo Postremo dissimulandi caussa
aut sui expurgandi, sicuti jurgio lacessitus foret, in
senatum venit. Tum M. Tullius consul, sive praesen-
tiam ejus timens sive ira commotus», orationem habuit
luculentam atque ut'11em rei publicae, quam postea scrip-
tam edidit. Sed ubi ille assedit, Catilina, ut erat para-
tus ad dissimulanda omnia, demisso voltu, voce supplici
postulare, patres conscripti ne quid de se temere cre-
derent3 ea familia ortum, ita ab adulescentia vitam
instituisse, ut omnia bona in spe haberet ; ne existuma-
rent sibi patricio homini, cujus ipsius atque majorum
pluruma beneficia in populum Romanum essent, perdita
re publica opus esse, quum eam servaret M. 'Pullius in-
quilinus civis urbis Romae. Ad hoc maledicta alia
quum adderet, obstrepere 01111168, hostem atque parri-
cidam vocare. Tum ille furibundus: “ quoniam quidem
circumventus? inquit, “ ab inimicis praeceps agor, in-
cendium meum ruina restinguam.”

32. Dein se ex curia domum proripuit. Ibi multa
secum ipse volvens, quod neque insidiae consuli proce-
debant, et ab incendio intellegebat urbem vigiliis muni-
tam, optumum factu credens exercitum augere, ac prius
quam legiones scriberentur [multa] antecapere quae
bello usui forent, nocte intempesta cum paucis in Man-
liana castra profectus est. Sed Cethego atque Lentulo
ceterisque, quorum cognoverat promptam audaciam,
mandat quibus rebus possent opes factionis confirment,
insidias consuli maturent, caedem, incendia aliaque belli
facinora parent; sese propediem cum magno exercitu
ad urbem accessurum. Dum haec Romae geruntur,

