58 C. SALLUSTI CRISPI

carcere necati sunt. Utriusque cladis non lex, verum
lubido eorum finem fecit. Sed sane fuerit regui par-
atio plebi sua restituere; quicquid sine sanguine civium
ulcisci nequitur, jure factum sit. Superioribus annis
taciti indignabamini aerarium expilari, reges et popu-
los liberos paucis nobilibus vectigal pendere, penes
eosdem et summam gloriam et maxumas divitias esse3
tamen haee talia facinora impune suscepisse parum
habuere, itaque postremo leges, majestas vostra, di·
vina et humana omnia hostibus tradita sunt. Neque
eos qui ea fecere pudet aut poenitet, sed incedunt per
ora vostra magnifici, sacerdotia et consulatuS, pars
triumphos suos ostentantes, proinde quasi ea honori,
non praedae habeant. Servi aere parati injusta im—
peria dominorum non perferunt; vos, Quirites, imperio
nati aequo animo servitutem toleratis. At qui sunt
hi, qui rem publicam occupavere? Homines scelera-
tissumi‚ eruentis manibus, immani avaritia, nocentissumi
iidemque superbissumi, quis fides, decus, pietaS, post-
remo honesta atque inhonesta omnia quaestui sunt.
Pars eorum occidisse tribunos plebis, alii quaestiones
injustas, plerique caedem in vos fecisse, pro muni-
mento habent. Ita quam quisque pessume feeit, tam
maxume tutus est; metum a scelere suo ad ignaviam
vostram transtulere; quos omnis eadem cupere, eadem
odisse, eadem metuere in unum coegit. Sed haee inter
bonos amicitia, inter malos factio est. Quodsi tam vos
libertatis curam haberetis quam illi ad dominationem
accensi sunt, profecto neque res publiea, sicuti nune,
vastaretur, et beneficia vostra penes optumos, non auda-
cissumos forent. Majores vostri parandi juris et majes-
tatis constituendae gratia bis per secessionem armati
Aventinum occupavere, vos pro libertate quam ab illis
accepistis non summa ope nitemini 2 atque eu vehemen-
tius, quo majus dedecus est parta amittere quam omnino
non paravisse. [Dicet aliquis]: Quid igitur censes?
Vindicandum in eOS, qui hosti prodidere rem publicam,

non manu neque vi, quod magis vos fecisse quam illis
accidisse indignum est, verum quaestionibus et indicio
ipsius J ugurthae3 qui si dediticius est, profecto jussis

