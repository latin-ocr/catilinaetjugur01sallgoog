J UGURTHA. 87

utriusque populi finis haberetur. Igitur Carthagine duo
fratres missi, quibus nomen Philaenis erat, maturavere
iter pergere: Cyrenenses tardius iere. Id secordiane an
casu acciderit parum cognovi. Ceterum solet in illis
locis tempestas haud secus atque in mari retinere3 nam
ubi per loca aequalia et nuda gignentium ventus coortus
arenam humo excitavit, ea magna vi agitata ora ocu-
losque implere solet, ita prospectu impedito morari iter.
Postquam Cyrenenses aliquanto posteriores se vident,
et ob rem corruptam domi poenas metuunt, criminari
Carthaginiensis ante tempus domo digreSSOS, contur-
bare rem, denique omnia malle quam victi abire. Sed
quum Poeni aliam condicionem tantummodo aequam
peterent, Graeci optionem Carthaginiensium faciunt, ut
vel illi, quos finis populo suo peterent, ibi vivi obrueren-
tur, vel eadem condicione sese quem in locum vellent
processuros Philaeni condicione probata seque vitam-
que suam rei publicae condonavere; ita vivi obruti.
Carthaginienses in eo loco Philaenis fratribus aras con-
secravere, aliique illis domi honores instituti. Nunc ad
rem redeo,

80. J ugurtha postquam amissa 'Phala nihil satis fir-
mum contra Metellum putat, per magnas solitudines
cum paucis profectus pervenit ad Gaetu105‚ genus ho-
minum ferum incultumque et eo tempore ignarum no-
minis Romani. Eorum multitudinem in unum cogit ac
paulatim consuefacit ordines habere, signa sequi, im-
perium observare, item alia militaria facere. Praeterea
regis Bocchi proxumos magnis muneribus et majoribus
promissis ad studium sui perducit, quis adjutoribus
regem aggressus impellit ut advorsum Romanos bellum
incipiat. Id ea gratia facilius proniusque fuit, quod
Bocchus initio hujusce belli legatos Romam miserat foe-
dus et amicitiam petitum, quam rem opportunissumam
incepto bello pauci impediverant caeci avaritia, quis
omnia honesta atque inhonesta vendere mos erat. Et
jam antea J ugurthae filia Bocchi nupserat. Verum ea
necessitudo apud Numidas Maurosque levis ducitur,
quia singuli pro opibus quisque quam plurumas uxores,
denas alii, alii plures habent, sed reges eo amplius. Ita

