88 O. SALLUSTI CRISPI

animus multitudine distrahitur3 nulla pro socia obtinet,
pariter omnes viles sunt.

81. Igitur in locum ambobus placitum exercitus
conveniunt3 ibi fide data et accepta J ugurtha Bocchi
animum oratioue accendit: Romanos injustos, profunda
avaritia, communis omnium hostis esse; eandem illos
caussam belli cum Boccho habere quam secum et cum
aliis gentibus, lubidinem imperitandi, quis omnia regna
advorsa sint; tum sese, paulo ante Carthaginiensis, item
Persen regem, post, uti quisque opulentissumus videa-
tur, ita Romanis hostem fore. His atque aliis talibus
dictis ad Cirtam oppidum iter constituunt, quod ibi
Metellus praedam captivosque et impedimenta locave-
rat. Ita J ugurtha ratus aut capta urbe operae pretium
fore, aut si Romanus auxilio suis venisset, proelio sese
certaturos Nam callidus id modo festinabat Bocchi
pacem imminuere, ne moras agitando aliud quam bel-
lum mallet.

82. Imperator postquam de regum societate cog-
novit, non temere, neque, uti saepe jani victo J ugurtha
consueverat, omnibus locis pugnandi copiam facit3 cete-
rum haud procul ab Cirta castris munitis reges oppe-
ritur, melius esse ratus cognitis Mauris, quoniam is
novus hostis accesserat, ex commodo pugnam facere.
Interim Roma per litteras certior fit provinciam N umi-
diam Mario datam; nam consulem factum ante acce-
perat. Quis rebus supra bonum atque honestum per-
culsus neque lacrumas tenere nequo moderari linguam;

'vir egregius in aliis artibus nimis molliter aegritudinem
pati. Quam rem alii in superbiam vortebant‚ alii bonum
ingenium contumelia accensum esse, multi quod jam
parta victoria ex manibus eriperetur. Nobis satis cog-
nitum est illum magis honore Mari quam injuria sua
excruciatum, neque tam anxie laturum fuisse, si adempta
provincia alii quam Mario traderetur.

83. Igitur eo dolore impedituS, et quia stultitiae
videbatur alienam rem periculo suo curare, legatos ad
Bocchum mittit postulatum, ne sine caussa hostis populo
Romano fieret; habere eum magnam copiam societatis
amicitiaeque conjungendae, quae potior bello esset3

*¹⁴2

