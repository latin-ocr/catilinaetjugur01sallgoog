CATILIN A. 15
generis, quorum in ea regione magna copia erat, non-
nullos ex Sullanis colonis, quibus lubido atque luxuria
ex magnis rapinis nihil reliqui fecerant.

23. Ea quum Ciceroni nuntiarentur, ancipiti malo
permotus, quod neque urbem ab insidiis privato consilio
longius tueri poterat, neque exercitus Manli quantus
aut quo consilio foret satis compertum habebat, rem ad
senatum refert jam antea volgi rumoribus exagitatam,
Itaque, quod plerumque in atroci negotio solet, senatus
decrevit, Darent operam consules, ne quid res publica
detrimenti caperet. Ea potestas per senatum more
Romano magistratui maxuma permittitur, exercitum
parare, bellum gerere, coercere omnibus modis socios
atque civis, domi militiaeque imperium atque judicium
summum habere3 aliter sine populi jussu nullius earum
rerum consuli jus est.

30. Post paucos dies L. Saenius senator in senatu
literas recitavit, quas Faesulis allatas sibi dicebat, in
quibus scriptum erat C. Manlium arma cepisse cum
magna multitudine ante diem Ἦ. Kalendas Novembris
Simul, id quod in tali re solet, alii portenta atque pro-
digia nuntiabant, alii conventus fieri, arma portari,
Capuae atque in Apulia servile bellum moveri. Igitur
senati decreto Q. Marcius Rex Faesulas, Q. Metellus
Creticus in Apuliam circumque ea loca missi; hi utri-
que ad urbem imperatores erant, impediti ne triumpha-
rent calumnia paucorum, quibus omnia honesta atque
inhonesta vendere mos erat3 sed praetores Q. Pompeius
Rufus Capuam, Q. Metellus Ce'er in agrum Picenum,
hisque permissum uti pro tempore atque periculo exer-
citum compararent. Ad hoc, si quis indicavisset de
conjuratione, quae contra rem publicam facta erat, prae-
mium decreverc servo libertatem et sestertia centum,
libero impunitatem ejus rei et sestertia ducenta; item-
que decrevere, uti gladiatoriae familiae Capuam ct in
cetera municipia distribuerentur pro cujusque opibUS,
Romae per totam urbem vigiliae haberentur, iisque
minores magistratus praeessent.

31. Quibus rebus permota civitas atque immutata

urbis facies erat; cx summa laetitia atque lascivia, quae

