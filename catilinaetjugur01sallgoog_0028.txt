14 C. SALLUSTI CRISPI

aut astutiae deerant. Namque a principio consulatus
sui multa pollicendo per Fulviam effecerat ut Q. Curius,
de quo paulo aute memoravi, consilia Catilinae sibi
proderet. Ad hoc collegam suum Antonium pactione
provinciae perpulerat, ne contra rem publicam sentiret3
circum se praesidia amicorum atque clientium occulte
habebat. Postquam dies comitiorum venit, et Catilinae
neque petitio neque insidiae, quas consuli in Campo
fecerat, prospere cessere, constituit bellum facere et
extrema omnia experiri, quoniam quae occulte tempta-
verat aspera foedaque evenerant.

27. Igitur O. Manlium Faesulas atque in eam par-
tem Etruriae, Septimium quendam Camertem in agrum Â«
Picenum, C. J ulium in Apuliam dimisit3 praeterea alium
alio, quem ubique opportunum sibi fore credebat. In-
terea Romae multa simul moliri, consuli insidias tendere,
parare incendia, opportuna loca armatis hominibus obsi-
dere, ipse cum telo esse, item alios jubere, hortari uti
semper intenti paratique essent, dies noctisque. festi-
nare, vigilare, neque insomniis neque labore fatigari.
Postremo ubi multa agitanti nihil procedit, rursus in-
tempesta nocte conjurationis principes convocat per
M. Porcium Laecam, ibique multa de ignavia eorum
questus docet sc Manlium praemisisse ad eam multitu-
dinem, quam ad capiunda arma paraverat, item alios in
alia loca opportuna qui initium belli facerent, seque ad
exercitum proficisci cupere, si prius Ciceronem oppres-
sisset3 eum suis consiliis multum officere.

28. Igitur perterritis ac dubitantibus ceteris C. Cor-
nelius eques Romanus operam suam pollicitus, et cum
eo L. Vargunteius senator, constituere ea nocte paulo
post cum armatis hominibus sicuti salutatum introire
ad Ciceronem ac de improviso domi suae imparatum
confodere. Curius ubi intellegit quantum periculum
consuli impendeat, propere per Fulviam Ciceroni dolum
qui parabatur enuntiat. lta illi janua prohibiti tantum
facinus frustra susceperant. Interea Manlius in Etruria
plebem sollicitare, egestate simul ac dolore injuriae no-
varum rerum cupidam, quod Sullae dominatione agros
bonaque omnia amiserat, praeterea latrones cujusque

