84 O. SALLUSTI CRISPI

Marium jussit. Sed senatus paulo ante Metello [N umi-
diam] decreverat; ea res frustra fuit.

74. Eodem tempore J ugurtha amissis amiciS, quo-
rum plerosque ipse necaverat, ceteri formidine, pars
ad Romanos, alii ad regem Bocchum profugerant, quum
neque bellum geri sine administris posset, et novorum
fidem in tanta perfidia veterum experiri periculosum
duceret, varius incertusque agitabat. Neque illi reS,
neque consilium aut quisquam hominum satis placebat;
itinera praefectosque in dies mutare, modo advorsum
hostes, interdum in solitudines pergere, saepe in fuga,
ac post paulo in armis spem habere, dubitare virtuti an
fide popularium minus crederet; ita, quocumque inten-
derat, res advorsae erant. Sed inter eas moras repente
sese Metellus cum exercitu ostendit3 Numidae ab J u-
gurtha pro tempore parati instructique3 dein proelium
incipitur. Qua in parte rex pugnae affuit, ibi aliquam-
diu certatum; ceteri ejus omnes milites primo con-
gre.;su pulsi furatique. Romani signorum et armorum
aliquanto numem, hostium paucorum potiti3 nam ferme
Numidas in omnibus proeliis magis pedes quam arma
tuta sunt.

75. Ea fuga J ugurtha impensius modo rebus suis
diffidens cum perfugis et parte equitatus in solitudineS,
dein Thalam pervenit, in oppidum magnum atque opu-
lentum, ubi plerique thesauri filiorumque ejus multus
pueritiae cultus erat. Quae postquam Metello comperta
sunt, quamquam inter Thalam flumenque proxumum in
spatio milium quinquaginta loca arida atque vasta esse
cognoverat, tamen spe patrandi belli, si ejus oppidi po-
titus foret, om'nis asperitates supervadere ac naturam
etiam vincere aggreditur. Igitur omnia jumenta sarcinis
levari jubet nisi frumento dierum decem; ceterum utris
modo et alia aquae idonea portari. Praeterea conquirit
ex agris quam plurumum potest domiti pecoriS, eoque
imponit vasa cujusque modi, sed pleraque lignea, eol-
Iecta ex tuguriis Numidarum. Ad hoc finitumis imperat,
qui se post regis fugam Metello dederant, quam pluru-
mum quisque aquae portaret 3 diem locumque ubi praesto
fuerint praedicit3 ipse ex flumine, quam proxumam

